<link rel="stylesheet" href="../assets/style.css">

## Gli organismi

1. Il Collegio dei docenti
2. Il Consiglio d'Istituto
3. I Dipartimenti
4. Il Consiglio di classe

### Il Collegio dei docenti

Il Collegio dei Docenti è l’organo collegiale che si occupa delle decisioni e delle scelte didattiche e pedagogiche dell'istituto scolastico. È stato introdotto con il [DPR 416/1974, articolo 4](https://www.normattiva.it/uri-res/N2Ls?urn:nir:presidente.repubblica:decreto:1974-05-31;416), poi confermato dal [D.Lgs. 297/1994 (Testo Unico delle disposizioni legislative in materia di istruzione), articolo 7](https://www.normattiva.it/uri-res/N2Ls?urn:nir:stato:decreto.legislativo:1994;297~art193-com1), che ne definisce composizione e funzioni. Ne fanno parte tutti i docenti dell’Istituto ed è presieduto dalla Dirigente Scolastica.

Tra i suoi compiti principali rientrano la definizione dell’offerta formativa della scuola attraverso l’elaborazione del Piano Triennale dell’Offerta Formativa (PTOF), l’aggiornamento del curricolo di Istituto, la scelta dei libri di testo e l’individuazione dei criteri di valutazione degli studenti. Inoltre si occupa dell’organizzazione della formazione e dell’aggiornamento dei docenti e dell’istituzione di commissioni o dipartimenti disciplinari per il coordinamento delle attività didattiche.

Le riunioni del Collegio si svolgono più volte durante l’anno scolastico, in genere all’inizio, a metà e alla fine, e sono obbligatorie per tutti i docenti di ruolo e per quelli con incarico annuale. Le decisioni vengono prese a maggioranza e sono vincolanti per l’intero corpo docente.

In scuola con più sezioni (ad esempio Classico, Liceo delle Scienze Umane e Artisti-co) si distinguono un Collegio di sezione, che affronta le problematiche specifiche di quella sezione, e un Collegio unitario di tutti i docenti.

<div class="info-box">Il Collegio dei docenti è l’organo fondamentale della gestione democratica della scuola, che tuttavia rischia sempre più di trasformarsi in un organismo appesantito da procedure formali e da una gestione che privilegia l’adempimento normativo ri-spetto alla riflessione didattica. Gran parte delle riunioni è dedicata alla ratifica di documenti imposti dalla normativa, come il PTOF, il RAV (Rapporto di Autova-lutazione) e il Piano di Miglioramento, con scarso margine di discussione reale sulle strategie educative. Inoltre, il tempo dedicato ai problemi concreti della didattica e dell’insegnamento si riduce sempre più, soffocato da ordini del giorno lunghi e di-spersivi, che finiscono per rendere il Collegio un organo più deliberativo che propo-sitivo.</div>

## Il Consiglio d'Istituto

Il Consiglio di Istituto, regolato principalmente dagli articoli 8-10 dal Titolo I della Parte I del [D.Lgs. 297/1994 (Testo Unico delle disposizioni legislative in materia di istruzione), articolo 7](https://www.normattiva.it/uri-res/N2Ls?urn:nir:stato:decreto.legislativo:1994;297), è l’organo collegiale di governo della scuola. È composto dalla Dirigente Scolastica, da rappresentanti dei docenti, del personale ATA, dei genitori e, nella scuola secondaria di secondo grado, anche degli studenti. La presidenza del Consiglio è affidata a un rappresentante dei genitori, eletto dai membri del Consiglio stesso.

Le sue funzioni riguardano l’organizzazione e l’amministrazione dell’istituto. Delibera il Programma annuale, che stabilisce l’utilizzo delle risorse finanziarie della scuola, e approva il Piano Triennale dell’Offerta Formativa (PTOF), oltre a regola-menti interni, criteri generali per l’assegnazione degli insegnanti alle classi e l’organizzazione di attività extracurricolari.

## I Dipartimenti Disciplinari

I Dipartimenti Disciplinari sono articolazioni del Collegio dei Docenti e hanno il compito di coordinare la programmazione didattica delle diverse discipline o aree di apprendimento. Ogni Dipartimento è composto dai docenti della stessa materia o di materie affini e si riunisce periodicamente per elaborare il curricolo verticale, ossia la continuità e la progressione degli apprendimenti dalla scuola secondaria di primo grado fino all’ultimo anno della secondaria di secondo grado. Tra i suoi compiti principali rientrano la definizione di obiettivi di apprendimento comuni, la scelta dei libri di testo e dei materiali didattici, la progettazione di prove di verifica condi-vise e la riflessione sulle strategie di insegnamento. Inoltre, i Dipartimenti partecipano all’individuazione di criteri per la valutazione degli studenti e all’eventuale progettazione di attività di recupero o di potenziamento.

## Il Consiglio di Classe

Il Consiglio di Classe è l’organo collegiale che si occupa della gestione didattica e educativa di una singola classe. È stato introdotto dal [DPR 416/1974, articolo 3](https://www.normattiva.it/uri-res/N2Ls?urn:nir:presidente.repubblica:decreto:1974-05-31;416) e successivamente regolamentato dal [D.Lgs. 297/1994 (Testo Unico delle disposizioni legislative in materia di istruzione), articolo 5]([https://www.normattiva.it/uri-res/N2Ls?urn:nir:stato:decreto.legislativo:1994;297](https://www.normattiva.it/uri-res/N2Ls?urn:nir:stato:decreto.legislativo:1994;297~art193-com1)). Ne fanno parte tutti i docenti della classe ed è presie-duto dal Dirigente Scolastico o, su sua delega, dal coordinatore di classe. Nelle scuole secondarie di secondo grado partecipano anche i rappresentanti degli studenti e dei genitori, sebbene con poteri limitati alle questioni educative e organizzative, esclu-dendo la valutazione degli studenti.

Le riunioni del Consiglio di Classe si svolgono periodicamente per monitorare l’andamento didattico e disciplinare degli studenti, elaborare strategie di intervento in caso di difficoltà e predisporre attività di recupero o potenziamento. Ha inoltre il compito di definire criteri e strumenti per la valutazione, organizzare le attività interdisciplinari e discutere eventuali problemi legati alla gestione della classe.

Nei momenti di scrutinio, il Consiglio assume un ruolo fondamentale nella valutazione degli studenti, deliberando voti, crediti scolastici ed eventuali provvedimenti di promozione o sospensione del giudizio.


[Indice](./readme.md)

