# Guida al tirocinio diretto

Questa guida è pensata per accompagnare i corsisti del Percorso Abilitante da 60 CFU nel loro tirocinio diretto e indiretto. Nei primi capitoli intende offrire alcune informazioni essenziali che sono necessarie per orientarsi nel mondo scolastico e il cui possesso da parte dei tirocinanti non è scontato. Vengono passati in rassegna gli organismi scolastici, le figure chiave, i documenti che regolano la vita scolastica. Un capitolo è dedicato alle pratiche didattiche, con una attenzione particolare alle proposte delle Avanguardie Educative dell’INDIRE. L’ultimo capitolo offre una guida all’osservazione durante il tirocinio, in vista della creazione del _Diario del tirocinio_ previsto dalla normativa.

Per ragioni di coerenza con la composizione del personale scolastico, nel testo si usa il femminile sovraeteso quando si parla di insegnanti e dirigenti. Si parlerà invece di studenti e studentesse.  

Il testo è rilasciato con licenza Creative Commons BY-SA. Ogni osservazione per migliorarla è accolta col massimo favore; è possibile comunicarla via mail all’indirizzo antonio.vigilante2@unisi.it

Siena, febbraio 2025
